---
title: "ហេតុអ្វី​យើង​គួរ​ចាប់​ផ្តើម​ប្រើ​ Linux ?"
description: "Introduction to Linux"

date: 2021-02-26T10:20:29+07:00
update: false

f_image: img/feature-img-why-we-should-use-Linux.jpg
draft: false
katex: false
categories: 
    - Linux

tags:
    - Operating System
    - Computer
    - Idea

author: dimorng
disqus: "enable"
spport: "enable"
---

កុំព្យូទ័រ​ ដែល​យើង​កំពុង​ប្រើ​រាល់​ថ្ងៃ​មាន​ផ្នែក​សំខាន់​ ២ គឺ hardware និង​ software (operating system) ។ Hardware សំដៅ​លើ​គ្រឿងគ្រៅ​ដែល​ផ្សំ​បង្កើត​បាន​ជា​កុំព្យូទ័រ​ ដែល​យើង​មើល​ឃើញ​ មាន​ CUP, RAM, Keyboard, អេក្រង់ (screen), … ឯ​ operating system ជា​សំណុំ​កូដ​ ដែល​ធ្វើ​ឲ្យ​កុំព្យូទ័រ​អាច​ដំណើរ​ការ​បាន ។ ស្រដៀង​គ្នា​នឹង​មនុស្ស​ដែរ Hardware ប្រៀប​បាន​ដូចជា​រូបកាយ​របស់​មនុស្ស ហើយ​ software ប្រៀប​ដូច​ជា​វិញ្ញាណ ។ ផ្នែក​ទាំង​ពីរ​នេះ​ត្រូវ​ការ​គ្នា​ទៅ​វិញ​ទៅ​មក​ មិន​អាច​ខ្វះ​មួយ​ណា​បាន​ ដើម្បី​បង្កើត​បាន​ជា​មនុស្ស​ម្នាក់​ពេញ​លេញ​ មាន​ជីវិត អាច​ប្រកប​ការងារ​ផ្សេង ៗ​បាន ឬ​ដើម្បី​បង្កើត​បាន​ជា​កុំព្យូទ័រ​មួយ​ពេញ​លេញ អាច​ឲ្យ​យើង​ប្រើ​សម្រាប់​ធ្វើការងារ​បាន ។ ប្រសិន​បើ​មាន​តែ​ Hardware តែ​គ្មាន​ operating system ប្រៀប​ដូចជា​មនុស្ស​គ្មាន​វិញ្ញាណ​ ឬ​មនុស្ស​ស្លាប់ ឬ​កុំព្យូទ័រ​ខូច មិន​អាច​ធ្វើ​ការងារ​អ្វី​បាន​ទាំងអស់ ។ **_ដូច្នេះ hardware និង operating system សំខាន់​ដូច​គ្នា ។_**

<aside>
  <blockquote>
    <p>Hardware និង​ Operating System ត្រូវការ​គ្នា​ជា​ចាំបាច់​ មិន​អាច​ខ្វះ​គ្នា​បាន ដើម្បី​បង្កើត​បាន​ជា​កុំព្យូទ័រ​ពេញលេញ​មួយ ។</p>
  </blockquote>
</aside>

Operating system កុំព្យូទ័រ​ ដែល​ពេញ​និយម​ខ្លាំង​ក្នុង​ពេល​បច្ចុប្បន្ន​មាន​ ៣ គឺ Windows, MacOS និង​ Linux ។ Windows ដែល​បង្កើត​ដោយ​ក្រុមហ៊ុន​ Microsoft ជា operating system ដែល​ពេញ​និយម​ខ្លាំង​ជាង​គេ ។ កុំព្យូទ័រ ដែល​អ្នក​កំពុង​ប្រើ​ក៏​ប្រហែល​ជា​ដំណើរការ​ដោយ Windows 10 ផង​ក៏​មិន​ដឹង ។ ចំណែក​ឯ​ MacOS ជា​ operating system របស់ Mac ដែល​ជា​កុំព្យូទ័រ​ផលិត​ដោយ​ក្រុមហ៊ុន Apple ។ Linux ជា​ operating system កុំព្យូទ័រ​មួយ​ open source មាន​ន័យ​ថា​ កូដ​របស់​វា បើក​ចំហ​ជា​សាធារណៈ គ្រប់​គ្នា​អាច​ review និង​ជួយ​អភិវឌ្ឍ​ Linux ឲ្យ​កាន់​តែ​ប្រសើរ ផ្ទុយ​ពី​ Windows និង​ MacOS ដែល​ close source ។ ដោយ​សារ​ជា open source software ការ​ប្រើ​ Linux មាន​សុវត្ថិភាព​ ព្រោះ​វា​ត្រូវ​បាន​ចូល​រួម​បង្កើត​ដោយ developers ជា​ច្រើន​នៅ​ទូទាំង​ពិភពលោក ដូច្នេះ​កូដ​របស់​វា​ក៏​ត្រូវ​បាន​ review ច្រើន​តាម​ហ្នឹង​ដែរ ។ ផ្ទុយ​ពី​ Windows និង​ MacOS ដោយ​សារ​ close source ដូច្នេះ​កូដ​របស់​វា​ត្រូវ​រក្សា​ជា​សំងាត់​ គ្មាន​នរណា​ម្នាក់​ក្រៅ​ពី developers របស់​ក្រុមហ៊ុន​អាច review កូដ​របស់​វា​បាន​ទេ មាន​ន័យ​ថា ចំពោះ​ខ្ញុំ វា​អាច​មាន​ភាគ​រយ​ ដែល​ close source ទាំង​អស់​នោះ​ធ្វើ​អ្វី​ ដែល​យើង​មិន​ចង់​ឲ្យ​វា​ធ្វើ ដូចជា​បញ្ហា privacy (ដែល​កំពុង​រសើប​ខ្លាំង​ក្នុង​ពេល​បច្ចុប្បន្ន) ការ​លួច​ទិន្នន័យ ការ​អាច​ access ចូល​ក្នុង​កុំព្យូទ័រ​របស់​យើង​ជាដើម ។ ម្យ៉ាងទៀត​ Linux free មាន​ន័យ​ថា​ យើង​មិន​ចាំ​បាច់​ចំណាយ​លុយ​ទិញ​ license ដើម្បី​ប្រើ​ Linux ទេ ហើយ​នៅ​លើ​ hardware កំលាំង​ដូច​គ្នា Linux ដំណើរការ​បាន​ល្អ​ជាង បើ​ប្រៀបធៀប​នឹង Windows ឬ​ MacOS ។ មួយ​វិញ​ទៀត​ អ្នក​មិន​ចាំបាច់​ខ្វល់​ពី​បញ្ហា​ virus ទេ អ្នក​មិន​ចាំ​បាច់​ប្រើ​ និង​ចំណាយ​លុយ​ទិញ​កម្មវិធី​ anti-virus ព្រោះ​មាន​តិច​តួច​បំផុត ឬ​អាច​និយាយ​បាន​ថា​គ្មាន​តែ​ម្ដង​ virus លើ​ Linux ។ កត្តា​មួយ​ទៀត ស្ទើរ​តែ​គ្រប់​កម្មវិធី​របស់​ Linux free ដូច្នេះ​អ្នក​មិន​ចាំ​ចំណាយ​លុយ​ទិញ ឬ​ crack ប្រើ​ខុស​ច្បាប់​ទេ ។ បើ​តាម​ខ្ញុំ​ដឹង​ proprietary software (កម្មវិធី​កុំព្យូទ័រ​ បង់​លុយ​ដើម្បី​ប្រើ) មួយ​ចំនួន​តម្រូវ​ឲ្យ​បង់លុយ​ថ្លៃ​មែន​ទែន​ដើម្បី​ប្រើ ខ្លះ​តម្រូវ​ឲ្យ​បង់​លុយ​ប្រចាំ​ខែ ឬ​ប្រចាំ​ឆ្នាំ​ទៀត​ផង ។ ខ្ញុំ​មិន​បន្ទោស​ក្រុមហ៊ុន​ ដែល​ផលិត​ proprietary software ទាំងអស់​នោះ​ទេ ព្រោះ​នេះ​ជា​អាជីវកម្ម​របស់​គេ ហើយ​ភាគ​ច្រើន​ កម្មវិធី​របស់​គេ​ល្អ​ដែរ គោល​បំណង​របស់​ខ្ញុំ​គឺ​ ប្រសិន​បើ​អ្នក​មិន​មាន​លទ្ធភាព​ទិញ​ license proprietary software ទាំង​នោះ​ដើម្បី​ប្រើ​ទេ អ្នក​គួរ​តែ​រក​កម្មវិធី​ free open source មក​ប្រើ​ជំនួស​វិញ ។ **_សូម​កុំ​ crack ប្រើ​ខុស​ច្បាប់ ។ វា​ខុស​ទាំង​ខាង​ផ្លូវ​ច្បាប់​ និង​សីលធម៌ ហើយ​អាច​មាន​បញ្ហា​សុវត្ថិភាព​ទៀត​ផង ។_** ចំពោះ​ខ្ញុំ​ ខ្ញុំ​ recommend ឲ្យ crack តែ​ក្នុង​ករណី​ចាំបាច់​បំផុត គឺ​ពេល​យើង​មិន​អាច​រក​កម្មវិធី​ free open source មក​ប្រើ​ជំនួស​បាន ហើយ​ការងារ​ ដែល​យើង​ត្រូវ​ធ្វើ​ជាមួយ​កម្មវិធី​នោះ​សំខាន់​មែន​ទែន ។

<aside>
  <blockquote>
    <p>អ្នក​គួរ​តែឈប់​ crack ប្រើ​កម្មវិធី​ខុសច្បាប់ ។ វា​ខុស​ទាំង​ខាង​ផ្លូវ​ច្បាប់​ និង​សីលធម៌ ហើយ​អាច​ប្រឈម​នឹង​បញ្ហា​សុវត្ថិភាព​ទៀត​ផង ។ មាន​កម្មវិធី​ free & open source ល្អ​ៗ​ច្រើន​ណាស់​ដើម្បី​ប្រើ​ជំនួស ។</p>
  </blockquote>
</aside>

## តើ​នឹង​មាន​ឧបសគ្គ​អ្វី​ខ្លះ​ ពេល​យើង​ចាប់​ផ្តើម​ប្រើ Linux ?

### 1. Compatibility. 
នេះ​ជា​ឧបសគ្គ​ធំ​ជាង​គេ ។ កម្មវិធី​ proprietary មួយ​ចំនួន​មិន​អាច​ install ប្រើ​បាន​លើ Linux ដូចជា​ Microsoft Office (Word, Excel, PowerPoint), Adobe PhotoShop, កម្មវិធី​ Adobe ផ្សេង​ទៀត, … ។ តែ​បញ្ហា​នេះ​មិន​សំខាន់​ណាស់​ណា​ទេ បើ​អ្នក​មិន​ត្រូវការ​ share file ជា​មួយ​អ្នក​ប្រើ​កម្មវិធី​ទាំងអស់​នេះ ព្រោះ​មាន​កម្មវិធី​ល្អ ៗ free និង open source សម្រាប់​ប្រើ​ជំនួស ៖
- LibreOffice ប្រើ​ជំនួស​ Microsoft Office
- GIMP ប្រើ​ជំនួស​ Adobe Photoshop
- Inkscape ប្រើ​ជំនួស​ Adobe Illustrator
- … ។

តែ​មិន​មាន​ន័យ​ថា យើង​មិន​អាច​បើក​មើល​ file ដែល​បង្កើត​ដោយ​ proprietary software ដែល​មិន​ support Linux ទាំង​នោះ​ទេ យើង​អាច​បើក​មើល​ file បង្កើត​ដោយ​ Microsoft Word លើ​ LibreOffice Writer … តែ​គ្រាន់​អាច​នឹង​មាន​បញ្ហា​តិច​ ឬ​ច្រើន និយាយ​រួម​ វា​មិន​ងាយ​ស្រួល​ដូច​ប្រើ​កម្មវិធី​ដូចគ្នា ។ ដូច្នេះ​អ្នក​នឹង​ជួប​បញ្ហា​លំបាក​ច្រើន​ បើ​អ្នក​ធ្វើការ​ជាមួយ​អ្នក​ ដែល​មិន​ប្រើ​ ឬ​មិន​ចង់​ប្រើ​ Linux ។ **_បញ្ហា​នេះ​ អាច​ដោះស្រាយ​បាន​ ពេល​ដែល​យើង​ទាំងអស់​គ្នា​នាំ​គ្នា​ប្តូរ​មក​ប្រើ​ Linux ឬ​យ៉ាង​ហោច​ណាស់​នាំគ្នា​ប្តូរ​មក​ប្រើ​កម្មវិធី​ ដែល​ support លើ​ Linux ។_**

## 2. Learning Curve.
តាម​ពិត​ទៅ​ វា​ជា​រឿង​ធម្មតា​ទេ ពេល​យើង​ចង់​ធ្វើ​អ្វី​មួយ​ថ្មី​ យើង​ត្រូវ​រៀន​ជាមុន​សិន ។ វា​តម្រូវ​ឲ្យ​ អ្នក​អត់ធ្មត់ ។ ប៉ុន្តែ​ជឿ​ខ្ញុំ​ Linux មិន​ពិបាក​ប្រើ​ទេ ។ ចំណុច​ ដែល​ខុស​គ្នា​ខ្លាំង​គឺ ការ​ install, uninstall កម្មវិធី, setting, កម្មវិធី​ ដែល​អ្នក​ត្រូវ​ប្រើ​ជំនួស​កម្មវិធី​ ដែល​មិន​ support Linux និង​សំខាន់​ជាង​គេ​គឺ ការ​ install Linux ផ្ទាល់​តែ​ម្តង ។ មាន​ website ល្អ ៗ មួយ​ចំនួន​ ដូចជា ៖
- <a href="https://itsfoss.com/" target="_blank">It's FOSS</a>
- <a href="https://www.omgubuntu.co.uk/" target="_blank">omg! Ubuntu!</a>

ដែល​បង្រៀន​ប្រើ Linux ។ ហើយ​ ខ្ញុំ​ក៏​នឹង​ចាប់​ផ្តើម​សរសេរ​អត្ថបទ​បង្រៀន​ប្រើ​ Linux ជា​ភាសាខ្មែរ​ដែរ ។

**_ខ្ញុំ​ recommend កុំ​ទាន់​អាល​ ប្តូរ​ទៅ​ប្រើ​ Linux 100% តែ​ម្តង ។ អ្នក​គួរ​តែ install Linux ក្នុង​កម្មវិធី​ virtual box ដើម្បី​រៀន​ប្រើ​ Linux ជាមុន​សិន ។_**

<aside>
  <blockquote>
    <p>ខ្ញុំ​ recommend កុំ​ទាន់​អាល​ ប្តូរ​ទៅ​ប្រើ​ Linux 100% តែ​ម្តង ។ អ្នក​​គួរ​តែរៀន​ប្រើ​ Linux ក្នុង​ virtual box ជាមុន​សិន ។</p>
  </blockquote>
</aside>

## 3. Hardware Support.
កុំព្យូទ័រ​ភាគ​ច្រើន support Linux (អ្នក​អាច​ install Linux បាន​ស្ទើរ​តែ​គ្រប់​កុំព្យូទ័រ​ទាំង​អស់) តែ​ក៏​មាន​កុំព្យូទ័រ​ មួយ​ចំនួន​តូច​ដែរ ដែល​មិន​ support Linux ។ កុំព្យូទ័រ​មួយ​ចំនួន​ install បាន​ហើយ​ តែ​មិន​ស្គាល់​ hardware ខ្លះ ដូចជា​ មិន​អាច​ប្រើ​ WiFi បាន (មិន​ស្គាល់​ network card) ជាដើម ។
ដើម្បី​ដឹង​ថា តើ​កុំព្យូទ័រ​អ្នក​អាច​ install Linux បាន​ ឬ មិន​បាន អ្នក​គួរ​តែ​សាក​ប្រើ​ Linux តាម​ Live USB ជា​មុន​សិន ។ បើ Live USB ដំណើរការ​ល្អ (អ្នក​គួរ​យក​ចិត្ត​ទុក​ដាក់​ខ្លាំង​លើ​ WiFi internet connection) មាន​ន័យ​ថា កុំព្យូទ័រ​អ្នក support Linux ហើយ ។

<aside>
  <blockquote>
    <p>បើ Live USB ដំណើរការ​ល្អ អ្នក​អាច​ connet ទៅ​ WiFi បាន សឹម​ចាប់​ផ្តើម​ install Linux ក្នុង​កុំព្យូទ័រ​អ្នក ។</p>
  </blockquote>
</aside>

សរុប​មក​ ខ្ញុំ​មិន​មាន​បំណង​ បន្ទោស​បង្អាប់​ Windows, MacOS ឬ proprietary software ណាមួយ​ទេ ។ ជា​ការ​ពិត​ ខ្ញុំ​​ចូល​ចិត្ត​ទាំងអស់ Linux, Open source software, Windows, MacOS និង​ proprietary software ។ ខ្ញុំ​គ្រាន់​តែ​ចង់​ណែនាំ​អ្នក​ទាំងអស់​គ្នា​ ពិសេស​ប្អូន​ៗ​និស្សិត អំពី Linux និង​ Open source software ។ ខ្ញុំ​ចូលចិត្ត spirit និង​ ទិសដៅ​របស់​ Linux និង​ Open source software ដែល​ចំពោះ​ខ្ញុំ​ វា​ជា​អនាគត​របស់​ technology ហើយ​យើង​ទាំងអស់​គ្នា​គួរ​តែ​រៀន និង​ចាប់​ផ្តើម​ប្រើ​វា​ពី​ពេល​នេះ​ទៅ ។