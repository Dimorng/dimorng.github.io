---
title: "ស្វែង​យល់​ពី​ពុម្ព​អក្សរ (Font)"
description: "What exactly is Font?"

date: 2021-04-04T18:48:24+07:00
update: false

f_image: img/feature-img-what-is-font.jpg
draft: false
katex: false
categories: 
    - Linux

tags:
    - Font
    - ឆ្ងល់

author: dimorng
disqus: "enable"
spport: "enable"
---

## តើ​ពុម្ពអក្សរ​ជា​អ្វី ?

តាម​ពិត​ទៅ​ ពុម្ពអក្សរ (អង្គ្លេស​ថា Font) ជា​ file មួយ​ប្រភេទ ដែល​មាន​ឈ្មោះ​បញ្ចប់​ដោយ .ttf, .otf, … ។ យើង​អាច​ install វា​ប្រើ​នៅ​លើ​កុំព្យូទ័រ​ ឬ​ទូរស័ព្ទ ។ យើង​ប្រើ​ font ដើម្បី​វាយ​បញ្ចូល​តួអក្សរ​ផ្សេងៗ​នៅ​លើ​កុំព្យូទ័រ​ ឬ​ទូរស័ព្ទ ។ ចំណែក​កុំព្យូទ័រ​ប្រើ​វា ដើម្បី​បង្ហាញ​តួអក្សរ​ភាសា​ផ្សេងៗ​ ដែល​យើង​ឃើញ​ក្នុង​អេក្រង់ ។

## តើ​ក្នុង​ file ពុម្ពអក្សរ​មាន​អ្វី​ខ្លះ ?

ដើម្បី​ដឹង​ យើង​សាក​ បើក file ពុម្ពអក្សរ​ខ្មែរ​យើង​មួយ​ឈ្មោះ {{< link `Khmer OS System` `http://www.khmerfonts.info/fontinfo.php?font=89` >}} ក្នុង​កម្មវិធី FontForge ដែល​ជា​កម្មវិធី​សម្រាប់​បង្កើត​ពុម្ពអក្សរ ។

{{< img `what-is-font-khmerOsSystemOnFontForge_SD.png` `Khmer OS System Font File Opened in FontForge` >}}

ក្រោយ​ពេល​បើក​ យើង​នឹង​ឃើញ​តួអក្សរ​ជាច្រើន ។ ដោយ​សារ​ វា​ជា​ពុម្ព​អក្សរ​ខ្មែរ​ យើង​ឃើញ​មាន​អក្ខរក្រម​ភាសាខ្មែរ​យើង​ទាំងអស់ ។ លើស​ពី​នេះ​ យើង​ក៏​ឃើញ​មាន​តួ​អក្សរ​អង្គ្លេស​ផង​ដែរ ។ មិន​តែ​ប៉ុណ្ណោះ​ យើង​ថែម​ទាំង​អាច​ Export តួអក្សរ​នីមួយៗ​ ទៅ​ជា​ .svg file ដាច់​ដោយ​ឡែក​ទៀត​ផង ។ **តាម​ពិត​ទៅ​ File ពុម្ពអក្សរ​ មាន​ផ្ទុក​ទៅ​ដោយ​ គំនូស​តួ​អក្សរ​ទាំង​អស់​របស់​ភាសា​នីមួយៗ ។** ពេល​យើង​វាយ​ ស្រៈ « េ ិ ុ ា » យើង​នឹង​ឃើញ​ទីតាំង​ស្រៈ​ទាំង​នេះ​ខុសៗ​គ្នា​ ខ្លះ​នៅ​ក្រោយ​ព្យញ្ជនៈ ខ្លះ​នៅ​លើ ខ្លះ​នៅ​ក្រោម ខ្លះ​នៅ​មុខ **បញ្ជាក់​ថា file ពុម្ពអក្សរ​ក៏​មាន​ផ្ទុក​ព័ត៌មាន​បញ្ជាក់​ពី​ទីតាំង​របស់​តួអក្សរ​នីមួយៗ​ផង​ដែរ ។** មួយ​វិញ​ទៀត​ ពេល​យើង​វាយ «ក» + «ា» យើង​នឹង​ឃើញ​ «កា» ដែល​ប្រែ​រូបរាង​បន្តិច គឺ​សក់​ «ក» និង​ស្រៈ «ា» ភ្ជាប់​គ្នា ។ **នេះ​បង្ហាញ​ថា ក្នុង​ file ពុម្ពអក្សរ​ក៏​មាន​ផ្ទុក​ផង​ដែរ​ ព័ត៌មាន​អំពី​លក្ខខណ្ឌ​ពិសេស​ផ្សេងៗ​ពេល​តួអក្សរ​ ២ ឬ​ច្រើន​ផ្សំ​បញ្ចូល​គ្នា ។**

{{< imgWCap what-is-font-glyphExportFromKhmerFont.png `តួអក្សរ​ «ក» export ចេញ​ពី​ពុម្ពអក្សរ​ខ្មែរ​ឈ្មោះ «Khmer OS System»` `តួអក្សរ​ «ក» export ចេញ​ពី​ពុម្ពអក្សរ​ខ្មែរ​ឈ្មោះ «Khmer OS System»` >}}

## តើ​គេ​បង្កើត​ពុម្ពអក្សរ​ យ៉ាង​ដូចម្ដេច ?

ដំបូង​គេ​គូស​តួអក្សរ​នីមួយៗ​ទាំងអស់​ក្នុង​អក្សរក្រម ។ _**ឧទាហរណ៍ ៖**_ បើ​យើង​ចង់​បង្កើត​ពុម្ព​អក្សរ​ខ្មែរ​ យើង​ត្រូវ​គូស​តួអក្សរ​ទាំងអស់​ក្នុង​អក្ខរក្រម​ភាសាខ្មែរ​យើង ។ យើង​អាច​គូស​ពួក​វា​ដោយ​ប្រើ​កម្មវិធី​គូស​គំនូស​វ៉ិចទ័រ (Illustration) ដូចជា {{< link `Inkscape` `https://inkscape.org/` >}} (Free & Open source), {{< link `Corel Draw` `https://www.coreldraw.com/en/` >}} (បង់​លុយ), {{< link `Adobe Illustrator` `https://www.adobe.com/sea/products/illustrator.html` >}} (បង់​លុយ), … ។ តួ​អក្សរ​នីមួយៗ​ត្រូវ​ save ទុក​ជា​ប្រភេទ svg file, … ដែល​ជា​ប្រភេទ​ File អាច​រក្សា​ទុក​ព័ត៌មាន​អំពី​គំនូស​វ៉ិចទ័រ​របស់​តួអក្សរ​នីមួយៗ ។ (យើង​មិន​អាច​ save តួ​អក្សរ​ដែល​គូស​ហើយ​ ជា​ប្រភេទ png ឬ jpg ទេ ព្រោះ​ file ប្រភេទ​នេះ​មិន​រក្សា​ទុក​ព័ត៌មាន​គំនូស​វ៉ិចទ័រ​របស់​តួអក្សរ​ទេ ។)

ក្រោយ​ពី​គូស​ហើយ គេ​យក​តួអក្សរ​ ដែល​គូស​បាន​ទាំងអស់​ទៅ​តម្រៀប (Import) ក្នុង កម្មវិធី បង្កើត​ពុម្ពអក្សរ​ ដូចជា​ {{< link `FontForge` `https://fontforge.org/en-US/` >}} (Free & Open source), {{< link `FontLab Studio` `https://www.fontlab.com/font-editor/fontlab/`>}} (បង់​លុយ), {{< link `Font Creator` `https://www.high-logic.com/font-editor/fontcreator` >}} (បង់លុយ​), … និង​បញ្ចូល​ទិន្នន័យ​បញ្ជាក់​ពី​ទីតាំង​តួអក្សរ​ ការ​ប្រែប្រួល​រូបរាង​ពេល​តួអក្សរ​ ២ ឬ​ច្រើន​ ផ្សំ​បញ្ចូល​គ្នា ឈ្មោះ​ពុម្ពអក្សរ គម្លាត​ពី​អក្សរ​មួយ​ទៅ​អក្សរ​មួយ​ទៀត គម្លាត​បន្ទាត់ . . . ។ 

ចុង​ក្រោយ​គេ Generate បង្កើត​ជា​ពុម្ពអក្សរ​មួយ​ពេញ​លេញ​ (ជា file ប្រភេទ .ttf, .otf, … ) ដែល​អាច​យក​ទៅ​ install ប្រើ​ក្នុង​កុំព្យូទ័រ​ ឬ​ទូរស័ព្ទ ។

តាម​ការ​ពិត​ទៅ​កម្មវិធី​បង្កើត​ពុម្ពអក្សរ​ ទាំង​នេះ​ មាន​ស្រាប់​មុខងារ​គូស​គំនូស​វ៉ិចទ័រ​ (ដែល​អាច​ឲ្យ​យើង​គូស​តួអក្សរ​បាន) ប៉ុន្តែ​វា​ពិបាក​គូស​ជាង​កម្មវិធី​ក្រៅ​ ដែល​បង្កើត​ឡើង​សម្រាប់​តែ​គូស​គំនូស​វ៉ិចទ័រ ៕