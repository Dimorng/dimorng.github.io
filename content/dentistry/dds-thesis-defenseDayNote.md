---
title: "វាយឯកសារទាំងនេះត្រៀមដោយខ្លួន​ឯង បើអ្នកមិនចង់រត់ចុះរត់ឡើងនៅថ្ងៃការពារនិក្ខេបបទ"
description: "pageDescription"

date: 2025-05-29T11:55:42+07:00
update: false

f_image: img/ushThesisTip.jpg
draft: false
katex: false
categories:
  - ទន្តសាស្ត្រ

tags:
  - និក្ខេបបទថ្នាក់ទន្តបណ្ដិត
  - សាកលវិទ្យាល័យវិទ្យាសាស្ត្រសុខាភិបាល
  - UHS

author: dimorng
disqus: "enable"
spport: "enable"
---

{{< tip `ចំណុចសំខាន់`  >}}

ឯកសារ ដែលត្រូវតែមាន ខ្វះមិនបាន នៅថ្ងៃការពារនិក្ខេបបទ ថ្នាក់ទន្តបណ្ឌិត នៅសាកលវិទ្យាល័យវិទ្យាសាស្ត្រសុខាភិបាលគឺ ៖
<ol>
  <li>តារាងវិនិច្ឆ័យលើការរៀបរៀង និង ការពារនិក្ខេបបទ</li>
  <li>របាយការណ៍វិនិច្ឆ័យលើការរៀបរៀង និងការពារនិក្ខេបបទ ។</li>
</ul>

{{< /tip  >}}

<br/>

សួស្ដី​ ប្អូនៗ និស្សិតថ្នាក់ទន្តបណ្ឌិតទូទៅ នៃសាកលវិទ្យាល័យវិទ្យាសាស្ត្រសុខាភិបាល 👋👋

បងឈ្មោះ [ម៉ឹង ឌីម៉ង់](https://web.facebook.com/dimorng.meung.2025) ជាទន្តបណ្ឌិត ដែលទើបនឹងការពារនិក្ខេបបទហើយថ្មីៗ—*កាលពីថ្ងៃទី ២២ មេសា ២០២៥ នៅឯង* ។​ ថ្ងៃនេះ បងនឹងចែករំលែកបទពិសោធន៍មួយ ដែលបងបានឆ្លងកាត់ជាក់ស្ដែងនៅថ្ងៃការពារនិក្ខេបបទថ្នាក់ទន្តបណ្ឌិតរបស់បង ។ 

# រឿងហេតុ វាយ៉ាងនេះ

នេះជាបទពិសោធន៍ជូរចត់បន្តិច 🤣 គឺ **បងមិនទទួលបានឯកសារសំខាន់ទាំងពីរ ដែលបានរៀបរាប់ខាងលើទេ នៅថ្ងៃការពារនិក្ខេបបទ ទេ ។ ប្រហែលជាមកពីបុគ្គលិកខាងការិយាល័យស្រាវជ្រាវ និងផែនការ ជាប់រវល់ ឬក៏គាត់ភ្លេច ឬក៏យ៉ាងណា បងក៏មិនដឹងប្រាកដដែរ ។** *ប៉ុន្តែ ការមិនមានឯកសារទាំង ២ នេះ នាំឲ្យបងត្រូវ រត់ឡើងទៅជាន់ទី ២ (ទៅការិយាល័យស្រាវជ្រាវ និងផែនការ) __ចំនួន ២ ជើង__* 😅😛 *ដើម្បីទៅយកឯកសារទាំងនេះ ។*

ប៉ុណ្ណឹងមធ្យមទេ *អ្វី ដែលធ្វើឲ្យ បង កាន់តែហួសចិត្តជាងនេះទៅទៀតនោះគឺ នៅពេលដែលរត់ឡើងទៅ ជើងទី ២ ដើម្បីយក «__របាយការណ៍វិនិច្ឆ័យលើការរៀបរៀង និងការពារនិក្ខេបបទ__»​ បែរជា __ឯកសារនេះ គេមិនទាន់វាយត្រៀមឲ្យបងរួចរាល់ផង__* 😁😎😱 ។ ប្អូនដឹងទេ ថាមានរឿងអីបន្តទៀត ? 🧐🙄 បងត្រូវចាំរហូតដល់ ខាងបុគ្គលិក គាត់វាយលិខិតនេះរួច បំពេញកាលបរិច្ចេទចន្ទគតិ និងសុរិយគតិ ផ្ទៀងផ្ទាត់ឈ្មោះ ថ្ងៃខែឆ្នាំកំណើត ប្រធានបទនិក្ខេបបទ និងឈ្មោះគណៈកម្មការវាយតម្លៃនិក្ខេបបទ ។ ទម្រំផ្ទៀតផ្ទាត់រួច បងរត់ចុះមកបន្ទប់ការពារនិក្ខេបបទវិញ លោកគ្រូ ជាគណៈកម្មការវាយតម្លៃនិក្ខេបបទ ដែលលោកមានការងាររវល់បន្ទាន់ លោកក៏អញ្ជើញទៅធ្វើកិច្ចការរបស់លោក ។​ **ដូច្នេះ បងត្រូវរត់ទៅសុំឲ្យគាត់ចុះហត្ថលេខា លើ «របាយការណ៍វិនិច្ឆ័យលើការរៀបរៀង និងការពារនិក្ខេបបទ» នេះមួយជើងទៀត 🏃 ។** 🤣 ជាសរុប បងត្រូវរត់ហាត់ប្រាណ ៣ ជើង នៅក្រោយពីការពារនិក្ខេបបទរួចភ្លាម 🤣 ដុតកាឡូរីបានច្រើនសន្ធឹក 🤣 ។

# វិធីការពារខ្លួន កុំឲ្យរត់ឡើងចុះដូចបង 🛡

ព្រោះតែរឿងរ៉ាវខាងលើនេះហើយ ដែលជំរុញ (motivate) ឲ្យខ្ញុំសរសេរ post នេះឡើង ក្នុងគោលបំណងដើម្បី**កុំឲ្យប្អូនៗ ដែលការពារនិក្ខេបបទក្រោយៗ ត្រូវរត់ហាត់ប្រាណចុះឡើង ៣ ៤ ជើងដូចខ្ញុំ 🤣 ។**

តាមពិតទៅ ឯកសារទាំងពីរនេះ យើងសុទ្ធតែអាចវាយត្រៀម បម្រុងទុកដោយខ្លួនឯងបាន ។ 

## ១. តារាងវិនិច្ឆ័យលើការរៀបរៀង និង ការពារនិក្ខេបបទ

ចំពោះ «__តារាងវិនិច្ឆ័យលើការរៀបរៀង និង ការពារនិក្ខេបបទ__» ប្អូនៗ មិនចាំបាច់វាយម្ដងទៀតទេ ប្អូនគ្រាន់តែទាញយកវា នៅទីនេះ 👇


{{< dwPdfGdrive `តារាងវិនិច្ឆ័យលើការរៀបរៀង និង ការពារនិក្ខេបបទ` `1fp_nf478EcDAHDDNMVPzovsvv7Qf9mWQ` >}}

{{< dwPdfGdrive `គម្រូតារាងវិនិច្ឆ័យលើការរៀបរៀង និង ការពារនិក្ខេបបទរបស់បង` `1cKhhOThZp52CCC0C2itcxLwlGXKJ8aW7` >}}

ប៉ុន្តែឯកសាររបស់សាលា អាចនឹងមានការ update នៅថ្ងៃខាងមុខ ប៉ុន្ដែបងជឿថា ទោះបីជាមានការ update ក៏មានបន្ដិចបន្ដួចដែរ ។ ដូច្នេះជាដំណោះស្រាយចំពោះបញ្ហានេះ ប្អូនគួរតែ ផ្ញើរលិខិតនេះទៅ confrim ជាមួយ បុគ្គលិកផ្នែកការិយាល័យផែនការ និងស្រាវជ្រាវ មុនថ្ងៃប្អូនឡើងការពារនិក្ខេបបទ ។ បើគេថា ៖ « ok លិខិតនេះត្រឹមត្រូវហើយ​ មិនមានការ update ថ្មីទេ ។» ប្អូនគ្រាន់តែ print លិខិតនេះទុក ២ ឬ ៣ ច្បាប់ត្រៀមទុកនៅមុនថ្ងៃឡើងការពារនិក្ខេបបទ ។

គុណសម្បត្តិនោះគឺ នៅថ្ងៃឡើងការពារនិក្ខេបបទ បើគេមានលិខិត តារាងវិនិច្ឆ័យនេះ ស្រាប់ប្អូនក៏ប្រើរបស់គេចុះ តែបើគេមិនបានត្រៀមឲ្យប្អូនទេ ប្អូនមានតារាងវិនិច្ឆ័យនេះ ខ្លួនឯងស្រាប់ បើបាច់រត់ឡើងទៅយកនៅជាន់ទី ២ ដូចបង ។

តារាងវិនិច្ឆ័យនេះ ប្អូនត្រូវប្រគល់ជូន ប្រធានគណៈមេប្រយោគវាយតម្លៃនិក្ខេបបទ​ របស់ប្អូន នៅពេលចាប់ផ្ដើមការពារនិក្ខេបបទ ។ បន្ទាប់ពីការពារនិក្ខេបបទហើយ គណៈមេប្រយោគនឹងបំពេញពត៌មានអំពីការការពារនិក្ខេបបទរបស់ប្អូន និងមានការចុះហត្ថលេខាពីគណៈប្រយោគទាំង ៥ រូបនៅក្នុងនោះ ។ លិខិតនេះសំខាន់ណាស់ ពោលគឺប្អូនត្រូវរក្សាវាទុកឲ្យបានល្អ (ប្អូនគួរតែ Scan វាជា File ទុក) ព្រោះនៅដំណាក់កាលបន្ទាប់ពីការពារនិក្ខេបបទជោគជ័យហើយ ត្រូវប្រើលិខិតនេះជាសំអាងជាដរាប ។​

ករណីមានការ update បន្តិចបន្ដួចលើតារាងនេះ ប្អូនអាចទាញយក file ដែលអាច edit បាន (ជា Microsoft Word, Apple Page ឬ LibreOffice Writer) តាមកម្មវិធី Word processor ដែលប្អូនប្រើ 👇

{{< gDriveFolder `តារាងវិនិច្ឆ័យលើការរៀបរៀង និង ការពារនិក្ខេបបទដែលអាច edit បាន` `1JqgKFuHtT-nAsfajuIBIuWCWg_QzvGBo` >}}