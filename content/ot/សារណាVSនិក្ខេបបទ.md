---
title: "សារណា vs និក្ខេបបទ"
description: "លើកស្ទួយអក្សរសាស្ត្រជាតិ"

date: 2025-06-02T20:33:47+07:00
update: false

f_image: img/drDimorngMeungDDSThesisDefenseDay.jpg
draft: false
katex: false
categories: 
    - ពីនេះពីនោះ

tags:
    - ពាក្យបច្ចេកទេស
    - កម្មវិធីសិក្សា
    - អក្សរសាស្ត្រខ្មែរ

author: dimorng
disqus: "enable"
spport: "enable"
---

{{< youtube `dGQTCoHQj28` >}}

<br>

# តើ «សារណា» និង «និក្ខេបបទ» ខុសគ្នាឬទេ ? បើខុសគ្នា តើខុសគ្នាយ៉ាងដូចម្ដេច ?

សូមអរព្រះគុណ គុណម្ចាស់ [ហាក់ សៀងហៃ](https://youtu.be/dGQTCoHQj28) 🙏 ដែលបានពន្យល់ន័យ នៃពាក្យបច្ចេកទេសទាំង ២ យ៉ាងក្បោះក្បាយ ។ សេចក្តីពន្យល់ខាងក្រោមតទៅនេះ ខ្ញុំបាទបានដកស្រង់ចេញពីសេចក្តីពន្យល់ដើមរបស់ព្រះអង្គ ។

តាមការពិតទៅ ទាំង __សារណា__ និង __និក្ខេបបទ__ ជា របាយការណ៍ (សៀវភៅ 📘 ១ ក្បាល) ដែលសរសេររៀបរាប់អំពីការសិក្សាស្រាវជ្រាវតាមបែបវិទ្យាសាស្ត្រ 🧪 អំពីប្រធានបទអ្វីមួយ ធ្វើឲ្យនិស្សិត ដើម្បីបញ្ចប់ការសិក្សាថ្នាក់ឧត្តមសិក្សា ។

ជាទូទៅ នៅឆ្នាំចុងក្រោយ 🎓 នៃថ្នាក់ឧត្តមសិក្សានៅប្រទេសកម្ពុជាយើង (ថ្នាក់បរិញ្ញាបត្រ, ថ្នាក់បរិញ្ញាបត្រជាន់ខ្ពស់ ឬ ហៅថា _អនុបណ្ឌិត_, ថ្នាក់បណ្ឌិត)—ថ្នាក់ឧត្តមសិក្សា សំដៅដល់ថ្នាក់សាកលវិទ្យាល័យ ដែលយើងរៀនបន្ទាប់ពីប្រលងបាក់ឌុប (ថ្នាក់ទី ១២) ហើយ និស្សិតត្រូវបានតម្រូវឲ្យធ្វើការស្រាវជ្រាវតាមបែបវិទ្យាសាស្ត្រអំពីប្រធានបទអ្វីមួយ ។

របាយការណ៍ (សៀវភៅ 📘 ១ ក្បាល) ដែលសរសេររៀបរាប់អំពីការសិក្សាស្រាវជ្រាវតាមបែបវិទ្យាសាស្ត្រ អំពីប្រធានបទអ្វីមួយ នៅ _ថ្នាក់បរិញ្ញាបត្រ ឬ ថ្នាក់បរិញ្ញាបត្រជាន់ខ្ពស់ (អនុបណ្ឌិត)_ 🎓 ហៅថា __សារណា__ 📘 ។

ដោយឡែក របាយការណ៍ (សៀវភៅ 📘 ១ ក្បាល) ដែលសរសេររៀបរាប់អំពីការសិក្សាស្រាវជ្រាវតាមបែបវិទ្យាសាស្ត្រ អំពីប្រធានបទអ្វីមួយ នៅ _ថ្នាក់បណ្ឌិត_ 🎓 ហៅថា __និក្ខេបបទ__ 📘 ។

## ចំណុចខ្លឹម

សរុបមក __សារណា__ និង __និក្ខេបបទ__ ដូចគ្នាត្រង់ ជាការងារស្រាវជ្រាវ ធ្វើដោយនិស្សិត ដើម្បីបញ្ចប់ថ្នាក់ឧត្តមសិក្សាដូចគ្នា ។ តែខុសគ្នាត្រង់ថា __សារណា__ ធ្វើនៅ _ថ្នាក់បរិញ្ញាបត្រ ឬ បរិញ្ញាបត្រជាន់ខ្ពស់ (អនុបណ្ឌិត)_ រីឯ __និក្ខេបបទ__ ធ្វើនៅ _ថ្នាក់បណ្ឌិត_ ។